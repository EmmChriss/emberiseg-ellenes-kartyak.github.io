<html>

<head>
	<title>Emberiség Ellenes Kártyák</title>
	<meta charset="utf-8">
	<link rel="stylesheet" type="text/css" href="basic.css">
</head>

<body>
  <h1>Emberiség Ellenes Kártyák</h1>

  <h2>Ez mi?</h2>
  <p>
  	Ahogy azt a játék készítői írják:
  </p>
  <p>
  	"Az Emberiség Ellenes Kártyák egy partijáték borzalmas embereknek. Szemben minden más partijátékkal amit valaha játszottál, az Emberiség Ellenes Kártyák pontosan annyira aljas és kínos mint te és a barátaid.
  </p>
  <p>
  	A játék egyszerű. Minden körben egy játékos feltesz egy kérdést egy fekete kártyáról, a többiek pedig a legviccesebb fehér kártyáikkal válaszolnak."
  </p>
  <p>
  	Mi, egy magyar baráti társaság, lefordítottuk és a magyar kultúrához igazítottuk a játék javát, hogy ti is élvezhessétek ezeket a szánalmas gonoszságokat.
  </p>

  <h2>Hogy csinálok ilyet?</h2>

  <p>
    Egyszerűen. Látogasd meg a <a href="generator/index.html">kártyagenerátort</a>, és nyomtass! Használhatsz már létező szettet, de kitalálhatsz néhány saját mocsokságot is – keverheted a kettőt, vagy, ha elég rémes ember vagy, létrehozhatsz egy egyedi paklit. Ne felejtsd el, hogy fekete és fehér kártyákra is szükséged lesz!
  </p>

  <h2>Mik a szabályok?</h2>

  <h3>Alapok</h3>

  <p>
    Kezdésnek minden játékos húzzon tíz Fehér Kártyát.
  </p>
     
  <p>
    Az kezd, aki legutoljára volt vécén, ő lesz az első Kártya Cár és felhúz egy Fekete Kártyát. Hangosan felolvassa a kártyán található kérdést, vagy kiegészítendő mondatot.
  </p>
  
  <p>
    Mindenki ad egy Fehér Kártyát a Kártya Cárnak, lefordítva, ami válaszol a Fekete Kártya kérdésre, vagy beleillik az azon szereplő kiegészítendő mondatba.
  </p>
  
  <p>     
    A Kártya Cár összekeveri a kapott lapokat, majd egyenként összeolvassa a Fehér Kártyákat a Feketével. Ha ez megvan, a Kártya Cár kiválasztja a legviccesebbet és aki azt a Fehér Kártyát adta, kap egy Szupi Pontot (más öltlet az Awesome Point fordítására? nekem a Lego Movie miatt ugrott be ez :P).
  </p>
  
  <p>   
    A következő körben egy új játékos lesz a Kártya Cár, és mindenki húz, hogy újra tíz Fehér Kártya legyen a kezében.
  </p>
  
  <p>   
    <b>Húzz kettőt lapok:</b> Néhány kártyáról nem egy, hanem két szó hiányzik. Ezek megválaszolására minden játékos kombinálhat két Fehér Kártyát. Ezeket a Kártya Cárnak együtt kell felolvasnia, számít a sorrend!
  </p>
  
  <p>
    Ha a Kártya Cárnak rákollói vannak kezek helyett, gemkapoccsal összetűzhetitek a Fehér Kártyákat.
  </p>
  
  <p>   
    <b>Fogadás:</b> Ha egy olyan Fekete Kártyát játszanak ki, amire több Fehér Kártyád is jó lenne, fogadhatsz egy Szupi Pontban, hogy te nyered meg a kört és beadhatsz plusz egy kártyát.
  </p>
  
  <p>
    Ha nyersz, megtartod a pontodat. Ha vesztesz, a kör nyertese a te pontodat is elnyeri.
  </p>
     
    <h3>Házilag kevert szabályok</h3>
     
  <p>
    Az Emberiség Ellenes Kártyák szabályait bátran lehet frissíteni, mixelni, újakat kitalálni. Itt van néhány tipp az eredeti készítők kedvencei közül:
  </p>
  
  <p>
    Happy End: Ha már abbahagynád a játékot, játszd ki az „Írj haikut” feliratú Fekete Kártyát. Ez a hivatalos, ünnepélyes befejezése egy jó Emberiség Ellenes Kártyák partinak. (A haikuknak nem kell követniük a hagyományos 5-7-5-ös formát, viszont a kész műveket drámaian kell felolvasni.)
  </p>
  
  <p>   
    Az Univerzum újraindítása: A játék bármely pontján egy játékos egy Szupi Pontért cserébe visszarakhat bármennyi Fehér Kártyát a kezéből a pakliba, és újra húzhat, hogy tíz lapja legyen.
  </p>
  
  <p>  
    Kártyaláz: A HÚZZ 2-t lapoknál minden játékos egy extra kártyát húz, hogy több lehetséges válasz közül választhasson.
  </p>
  
  <p>   
    Rando Cardrissian: Minden körben húzzatok egy random Fehér Kártyát és tegyétek a kiválasztottak közé. Ez a kártya egy kitalált játékos, Rando Cardissian tulajdona, ha ő győz, a többi játékos összeszégyelli magát és hazamegy.
  </p>
  
  <p>   
    Isten halott: Játék Kártya Cár nélkül! A játékosok minden körben szavaznak a nekik leginkább tetsző Fehér Kártyára. A legtöbb szavazatot kapott kártya tulajdonosa kap pontot.
  </p>
  
  <p>   
    Természetes szelekció: Miután mindenki rakott egy válasz kártyát, a játékosok sorban kidobnak egyet-egyet. Az utolsó Fehér Kártya a győztes.
  </p>
  
  <p>   
    Ez egy komoly ügy: Egyetlen kedvenc kiválasztása helyett a Kártya Cár felállít egy dobogót a három legjobb Fehér Kártyával. Az első helyezett három Szupi Pontot kap, a második kettőt, a harmadik pedig egyet. Akinek a legtöbb pontja van a játék végén, kikiáltható a matematikailag legviccesebbnek.
  </p>
  
  <p>   
    Én még soha, de soha: A játék bármely pontján a játékosok eldobhatnak egy kártyát, amit nem értenek, de nyilvánosan vállalniuk kell bénaságukat és el kell viselniük a megaláztatást, ami ezután rájuk vár.
  </p>

</body>

</html>